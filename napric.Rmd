*As Young Demographers we also do some other activities for the people from our Faculty of Science. The rest of this page is therefore mainly for them.*

## Konference "Napříč"
Úplně na úvod musíme vyzdvihnout zásluhy Heleny Ferklové. Domníváme se, že nebýt jí, tak by spousta z nás nikdy skutečně nepochopila kolik úžasných lidí dělá neuvěřitelně mnoho zajímavých věcí napříč katedrami, sekcemi a celou fakultou. Jsme hrdými přírodovědci a toužíme potom setkávat se s ostaními hrdými přirodovědci.  

Za tímto účelem, v době intenzivního sociální distancu, ordinujeme sociální blízkost!  

Hlavním cílem našich konferencí (doufáme, že pravidelných), je seznámit se vzájemně s našimi odbornými zájmy. Inspirovat se a s trochou štěstí navázat i mezioborovou spolupráci.  

***
### 0. ročník konference "Napříč"
20 příspěvků. Dokonale připravených. Pouhé 3 minuty monologu jedné osoby a pak mnoho minut inspirativní diskuze ve větším i menším kolektivu.  

**ROZHODNUTO: Jelikož se odkládání a reorganizace konferencí staly naším koníčkem** (viz například záložka [The Conference](https://youngdemographers.github.io/conference.html)), 
**nultý ročník Napříč se odkládá. Vzhledem ke nepředvídatelnosti divé zvěře, jako je například PES nebo ministr zdravotnictví, je nultý ročník odložen, dokud nebudeme konferenci moci zorganizovat legálně. Nicméně konference BUDE!**

Rozhodly jsme se nepořádat další unáhlené pokusy ani doufání a dáme vám prostě vědět, až bude možné se na Albertově sejít (orientačně se jedná o stupeň 2, nicméně kdo ví, co se do té doby chudákovi psovi stane). Kdo nás zná, ví, že téměř všechno co děláme, je jeden velký punk. Doufáme, že pro to všichni budete mít pochopení a pokud by se nový termín nesetkal s vašimi časovými dispozicemi, nic se neděje, vezmeme vás na další Napříč!

Děkujeme za důvěru, podporu i milostné dopisy (papírové posílejte na Albertov 6).

***

Už se nemůžete dočkat? My také ne... a jsme velice šťastné, že již máme [třináct příspěvků](https://youngdemographers.github.io/napric0-prispevky)!

Více si přečtěte [zde](https://drive.google.com/file/d/1T7jNMGQ6CsX1BiomOitX1GN95Y3m0or4/view?usp=sharing).  
Přihlaste se [zde](https://docs.google.com/forms/d/e/1FAIpQLScmNP5Q-oHEjIB3rXSIjVWdWfxEXyUg0Fz0Pa8tvnqDzA0i8Q/viewform).  
Chcete-li mít přehled nezapomeňte se zapsat na náš [mail list](https://docs.google.com/forms/d/e/1FAIpQLSetQ4e3fc4qpA-GR1qt7GNC6dxPjhEN3Xbbz9yuXf312E_RgQ/viewform)

***

**Upozornění:**
Přestože jsme přesvědčené o tom, že konference "Napříč" je velkým přínosem nejen naší fakultní akademické obci, ale i celému vědeckému světu, ráday bychom upozornily, že ji nelze zaměnit s oficiálními vědeckými aktivitami, které jsou po studentech a pracovnících požadovány (např. za účast na odborných konferencích atp.). Budeme však rády, pokud ji i tak budete vnímat jako příležitost pro osobní rozvoj a třeba ji zmíníte jako extrakurikulární aktivitu v ISP a příbuzných výkazech.

***

V případě dlouhé chvíle si můžete prohlédnout (již neplatný) příspěvek v magazínu [Přírodovědci.cz](https://www.prirodovedci.cz/templates/modules/magazin/mobile/web/viewer.php?hash=MzMxL3ByaXJvZG92ZWRjaS0yMDIwLTA0LXdlYi0wMS5wZGY=). Nebo si raději přečíst rozhovor s panem děkanem nebo nějaký pěkný článek o kamení. 


My se na vás všechny těšíme a posíláme pusinku (sněhovou).

**Milostné dopisy v elektronické podobě nám dál pište na:**  
*jitka.slaba at natur.cuni.cz*
*anna.altova at natur.cuni.cz* 